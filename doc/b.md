```
毗婆尸佛:    身從無相中受生 猶如幻出諸形象 幻人心識本來無 罪福皆空無所住 
尸棄佛:      起諸善法本是幻 造諸惡業亦是幻 身如聚沫心如風 幻出無根無實性 
拘留孫佛:    見身無實是佛身 了心如幻是佛幻 了得身心本性空 斯人與佛何殊別 
拘那含牟尼佛:佛不見身知是佛 若實有知別無佛 智者能知罪性空 坦然不怖於生死 
迦葉佛:      一切眾生性清淨 從本無生無可滅 即此身心是幻生 幻化之中無罪福 

圆觉经
知幻即離 不作方便 離幻即覺 亦無漸次
居一切時不起妄念 於諸妄心亦不息滅 住妄想境不加了知 於無了知不辨真實

悟心铭 全文

不是有心　不是无心　不是不见　不是不闻　了了觉知　不着见闻　荡然无住　是名无心
心若无住　妄依何立　妄既不立　夙障自除　问心何来　因境而起　境亦不有　同属幻影
妙用恒沙　尽是缘心　缘心息处　顿证无生　无生实相　非可眼见　杳杳冥冥　其中有精
证悟之者　名曰见性　是故无求　心自宁一　无心可惑　即是大定　得大定者　无动无静
无得无失　无喜无嗔　本位不移　起应万机　不变随缘　即无生死　成佛要诀　如是而已

志公和尚十四科颂——志公禅师
菩提烦恼不二
众生不解修道。便欲断除烦恼。烦恼本来空寂。将道更欲觅道。一念之心即是。何须别处寻讨。大道晓在目前
迷倒愚人不了。佛性天真自然。亦无因缘修造。不识三毒虚假。妄执浮沉生老。昔时迷日未晚。今日始觉非早
持犯不二
丈夫运用无碍。不为戒律所制。持犯本自无生。愚人被他禁系。智者造作皆空。声闻触途为滞
大士肉眼圆通。二乘天眼有翳。空中妄执有无。不达色心无碍。菩萨与俗同居。清净曾无染世
愚人贪着涅槃。智者生死实际。法性空无言说。缘起略无人子。百岁无智小儿。小儿有智百岁
佛与众生不二
众生与佛无殊。大智不异于愚。何须向外求宝。身田自有明珠。正道邪道不二。了知凡圣同途
迷悟本无差别。涅槃生死一如。究竟攀缘空寂。惟求意想清虚。无有一法可得。翛然自入无余
事理不二
心王自在翛然。法性本无十缠。一切无非佛事。何须摄念坐禅
妄想本来空寂。不用断除攀缘。智者无心可得。自然无争无喧
不识无为大道。何时得证幽玄。佛与众生一种。众生即是世尊
凡夫妄生分别。无中执有迷奔。了达贪嗔空寂。何处不是真门
静乱不二
声闻厌喧求静。犹如弃面求饼。饼即从来是面。造作随人百变。烦恼即是菩提。无心即是无境。生死不异涅槃
贪嗔如焰如影。智者无心求佛。愚人执邪执正。徒劳空过一生。不见如来妙顶。了达淫欲性空。镬汤炉炭自冷
善恶不二
我自身心快乐。翛然无善无恶。法身自在无方。触目无非正觉。六尘本来空寂。凡夫妄生执着
涅槃生死平等。四海阿谁厚薄。无为大道自然。不用将心画度。菩萨散诞灵通。所作常含妙觉
声闻执法坐禅。如蚕吐丝自缚。法性本来圆明。病愈何须执药。了知诸法平等。翛然清虚快乐
色空不二
法性本无青黄。众生谩造文章。吾我说他止观。自意扰扰颠狂。不识圆通妙理
何时得会真常。自疾不能治疗。却教他人药方。外看将为是善。心内犹若豺狼
愚人畏其地狱。智者不异天堂。对境心常不起。举足皆是道场。佛与众生不二
众生自作分张。若欲除却三毒。迢迢不离灾殃。智者知心是佛。愚人乐往西方
生死不二
世间诸法如幻。生死犹若雷电。法身自在圆通。出入山河无间。颠倒妄想本空。般若无迷无乱。
三毒本自解脱。何须摄念禅观。只为愚人不了。从他戒律决断。不识寂灭真如。何时得登彼岸。
智者无恶可断。运用随心合散。法性本来空寂。不为生死所绊。若欲断除烦恼。此是无明痴汉。
烦恼即是菩提。何用别求禅观。实际无佛无魔。心体无形无段
断除不二
丈夫运用堂堂。逍遥自在无妨。一切不能为害。坚固犹若金刚。不着二边中道。翛然非断非常。
五欲贪嗔是佛。地狱不异天堂。愚人妄生分别。流浪生死倡狂。智者达色无碍。声闻无不恛惶。
法性本无瑕翳。众生妄执青黄。如来引接迷愚。或说地狱天堂。弥勒身中自有。何须别处思量。
弃却真如佛像。此人即是颠狂。声闻心中不了。唯只趁逐言章。言章本非真道。转加斗争刚强。
心里蚖蛇蝮蝎。螫着便即遭伤。不解文中取义。何时得会真常。死入无间地狱。神识枉受灾殃
真俗不二
法师说法极好。心中不离烦恼。口谈文字化他。转更增他生老。真妄本来不二。凡夫弃妄觅道。
四众云集听讲。高座论义浩浩。南座北座相争。四众为言为好。虽然口谈甘露。心里寻常枯燥。
自己元无一钱。日夜数他珍宝。恰似无智愚人。弃却真金担草。心中三毒不舍。未审何时得道
解缚不二
律师持律自缚。自缚亦能缚他。外作威仪恬静。心内恰似洪波。不驾生死船筏。
如何度得爱河。不解真宗正理。邪见言辞繁多。有二比丘犯律。便却往问优波。
优波依律说罪。转增比丘网罗。方丈室中居士。维摩便即来诃。优波默然无对。
净名说法无过。而彼戒性如空。不在内外娑婆。劝除生灭不肯。忽悟还同释迦
境照不二
禅师体离无明。烦恼从何处生。地狱天堂一相。涅槃生死空名。亦无贪嗔可断。
亦无佛道可成。众生与佛平等。自然圣智惺惺。不为六尘所梁。句句独契无生。
正觉一念玄解。三世坦然皆平。非法非律自制。翛然真入圆成。绝此四句百非。如空无作无依
运用无碍
我今滔滔自在。不羡公王卿宰。四时犹若金刚。苦乐心常不改。法宝喻于须弥。智慧广于江海。
不为八风所牵。亦无精进懈怠。任性浮沉若颠。散诞纵横自在。遮莫刀剑临头。我自安然不采
迷悟不二
迷时以空为色。悟即以色为空。迷悟本无差别。色空究竟还同。愚人唤南作北。智者达无西东。欲觅如来妙理。
常在一念之中。阳焰本非其水。渴鹿狂趁匆匆。自身虚假不实。将空更欲觅空。世人迷倒至甚。如犬吠雷叿叿

横河大手印
应知传承诸上师与我心无别
见、定、行一切行持皆摄与心
无量显现染净诸法 具足法尔平等性义
```
```
```
